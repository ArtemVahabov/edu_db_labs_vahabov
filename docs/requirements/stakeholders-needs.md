# Запити зацікавлених осіб

## [Вступ](#короткии-зміст)

Документ "Запити зацікавлених осіб" є ключовою частиною проєкту, що містить опис вимог, які висуваються до системи з боку різних груп зацікавлених осіб. Його основна мета — формалізувати вимоги для забезпечення коректної розробки та успішного впровадження інформаційної системи. У документі представлено мету, контекст, основні терміни та сценарії взаємодії користувачів із системою.

### [Мета](#короткии-зміст)

Цей набір вимог спрямований на створення та впровадження інформаційної системи, що надасть адміністраторам можливість розробляти опитувальні форми, поширювати їх серед користувачів із відповідними правами доступу та зберігати інформацію про респондентів. Система також підтримує реєстрацію користувачів та надає інструменти для перегляду результатів опитувань.

### [Контекст](#короткии-зміст)

Документ є невід’ємною частиною загального проєкту розробки інформаційної системи "FORMSYS" та деталізує вимоги до її функціональних можливостей. Він охоплює всі етапи розробки — від початкового проєктування до впровадження — і є основою для ефективної взаємодії між замовниками та розробниками. Головне призначення системи — забезпечити зручний інструмент для створення та управління опитуваннями, а також для збереження інформації про користувачів.


### [Основні визначення та скорочення](#короткии-зміст)

Респондент -  це особа, яка бере участь в опитуванні та надає відповіді на поставлені питання.

Валідація – це процес оцінки кінцевого продукту, необхідно перевірити, чи відповідає програмне забезпечення очікуванням і вимогам клієнта. Це динамічний механізм перевірки та тестування фактичного продукту.

Зацікавлені сторони(особи) - фізичні та юридичні особи, які мають легітимний інтерес у діяльності організації, тобто певною мірою залежать від неї або можуть впливати на її діяльність

Експерт – це висококваліфікований фахівець у певній галузі діяльності, який володіє глибокими теоретичними знаннями та практичним досвідом, достатнім для об’єктивного аналізу та оцінки складних питань. Експерт має здатність проводити незалежну експертизу, надавати рекомендації, робити висновки на основі доказів та даних, і його думка може мати вагоме значення в процесах прийняття рішень.

FURPS — акронім, який використовується для класифікації вимог до програмного забезпечення. Він розшифровується як:

Functionality (Функціональність): основні функції системи, коректність, безпека.
- Usability (Зручність використання): інтерфейс, документація.
- Reliability (Надійність): частота збоїв, відмовостійкість.
- Performance (Продуктивність): час відгуку, ресурсомісткість.
- Supportability (Підтримуваність): можливість обслуговування, розширюваність, тестування. FURPS допомагає систематизувати як функціональні, так і нефункціональні вимоги до програмних продуктів.

REST (REpresentational State Transfer, «передача репрезентативного стану») — підхід до архітектури мережевих протоколів, які надають доступ до інформаційних ресурсів.

API (Application Programming Interface “прикладний програмний інтерфейс”) - підхід до архітектури мережевих протоколів, які надають доступ до інформаційних ресурсів.

SOLID — це набір з п'яти принципів об'єктно-орієнтованого програмування, які допомагають розробникам створювати гнучкі та підтримувані системи:

Single Responsibility Principle (Принцип єдиної відповідальності) — кожен клас повинен мати лише одну причину зміни.
Open/Closed Principle (Принцип відкритості/закритості) — класи мають бути відкриті для розширення, але закриті для модифікації.
Liskov Substitution Principle (Принцип підстановки Барбари Лисков) - підкласи повинні замінювати батьківські класи без порушення функціональності.
Interface Segregation Principle (Принцип поділу інтерфейсу) — клієнти не повинні залежати від інтерфейсів, які вони не використовують.
Dependency Inversion Principle (Принцип інверсії залежностей) — високорівневі модулі не повинні залежати від низькорівневих, обидві групи мають залежати від абстракцій.
DRY (Don`t Repeat Yourself) - це принцип розробки програмного забезпечення, націлений на зниження повторення різного роду інформації, особливо в системах з безліччю шарів абстрагування

KISS (Keep It Simple Stupid) - процес і принцип проектування, при якому простота системи декларується як основна мета та/або цінність.


### [Посилання](#короткии-зміст)

1. <a name="link1" href="https://uk.wikipedia.org/wiki/Зацікавлені_сторони">Зацікавлені сторони </a>
2. <a name="link2" href="https://en.wikipedia.org/wiki/FURPS">FURPS </a>
3. <a name="link3" href="https://uk.wikipedia.org/wiki/%D0%9F%D1%80%D0%B8%D0%BA%D0%BB%D0%B0%D0%B4%D0%BD%D0%B8%D0%B9_%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%B8%D0%B9_%D1%96%D0%BD%D1%82%D0%B5%D1%80%D1%84%D0%B5%D0%B9%D1%81">Прикладний програмний інтерфейс</a>
4. <a name="link4" href="https://uk.wikipedia.org/wiki/REST">Передача репрезентативного стану </a>
5. <a name="link5" href="https://en.wikipedia.org/wiki/Model%E2%80%93view%E2%80%93controller#Components">Model-view-controller </a>
6. <a name="link6" href="https://en.wikipedia.org/wiki/SOLID">SOLID </a>
7. <a name="link7" href="https://en.wikipedia.org/wiki/Don%27t_repeat_yourself">Принцип DRY </a>
8. <a name="link8" href="https://uk.wikipedia.org/wiki/%D0%9E%D0%B1%27%D1%94%D0%BA%D1%82%D0%BD%D0%BE-%D1%80%D0%B5%D0%BB%D1%8F%D1%86%D1%96%D0%B9%D0%BD%D0%B5_%D0%B2%D1%96%D0%B4%D0%BE%D0%B1%D1%80%D0%B0%D0%B6%D0%B5%D0%BD%D0%BD%D1%8F">Об'єктно-реляційна проекція </a>

## Короткий зміст

1.  [Вступ](#вступ)
2.  [Мета](#мета)
3.  [Контекст](#контекст)
4.  [Основні визначення та скорочення](#основні-визначення-та-скорочення)
5.  [Посилання](#посилання)
6.  [Характеристика ділових процесів](#характеристика-ділових-процесів)
7.  [Короткий огляд продукту](#короткии-огляд-продукту)
8.  [Функціональність](#функціональність)
9.  [Практичність](#практичність)
10. [Надійність](#надіиність)
11. [Продуктивність](#продуктивність)
12. [Експлуатаційна придатність](#експлуатаціина-придатність)


## [Характеристика ділових процесів](#короткии-зміст)

### Реєстрація користувача
|***ID:***|BUC.001.001| 
|---|---|
|***НАЗВА:***|Реєстрація користувача|
|***УЧАСНИКИ:***|Система опитування, Користувач|
|***ПЕРЕДУМОВИ:***|Користувач не має аккаунту на платформі|
|***РЕЗУЛЬТАТ:***|Обліковий запис нового користувача|
|***ВИКЛЮЧНІ СИТУАЦІЇ:***|EX.001.001 Користувач ввів уже зареєстрований email <br> EX.001.002 Введені дані не відповідають вимогам системи|
|***ОСНОВНИЙ СЦЕНАРІЙ:***|1.Користувач розпочинає взаємодію <br> 2.Користувач натискає кнопку "Зареєструватися" <br> 3.Користувач заповнює форму (ім’я, email, пароль тощо) <br>  4.Система перевіряє дані та створює обліковий запис (можлива EX.001.001 та/або EX.001.002) <br> 5.Система підтверджує реєстрацію <br> 6.Користувач отримує підтвердження реєстрації <br> 7.Користувач закінчує взаємодію|


### Створення опитування
|***ID:***|BUC.001.002| 
|---|---|
|***НАЗВА:***|Створення опитування|
|***УЧАСНИКИ:***|Система опитування, Користувач|
|***ПЕРЕДУМОВИ:***|1.Користувач має обліковий запис та необхідні права доступу <br> 2.Користувач успішно увійшов у систему|
|***РЕЗУЛЬТАТ:***|Нове опитування|
|***ВИКЛЮЧНІ СИТУАЦІЇ:***|EX.001.003 Недостатні права доступу <br> EX.001.004 Порожні або некоректно заповнені обов'язкові поля |
|***ОСНОВНИЙ СЦЕНАРІЙ:***|1.Користувач розпочинає взаємодію <br> 2.Користувач натискає на кнопку "Створити опитування"(можлива EX.001.003) <br> 3.Користувач обирає налаштування(назва, опис, дата та час початку/завершення) <br> 4.Користувач додає питання та налаштовує варіанти відповідей <br> 5.Користувач натискає на кнопку "Створити"(можлива EX.001.004) <br> 6.Система приймає дані і створює опитування <br> 7.Система підтверджує створення опитування <br> 8.Користувач отримує підтвердження створення опитування <br> 8.Користувач закінчує взаємодію|

### Редагування опитування
|***ID:***|BUC.001.003| 
|---|---|
|***НАЗВА:***|Редагування опитування|
|***УЧАСНИКИ:***|Система опитування, Користувач|
|***ПЕРЕДУМОВИ:***|1.Система має опитування доступне для редагування <br> 2.Користувач має права доступу для редагування опитування|
|***РЕЗУЛЬТАТ:***|Опитування з оновленими даними|
|***ВИКЛЮЧНІ СИТУАЦІЇ:***|EX.001.005 Недостатні права доступу <br> EX.001.006 Невірно заповнені поля <br> EX.001.007 Опитування заборенене до змін|
|***ОСНОВНИЙ СЦЕНАРІЙ:***|1.Користувач розпочинає взаємодію <br> 2.Користувач обирає потрібне опитування для редагування(можливі EX.001.005 та/або EX.001.007) <br> 3.Система відображає деталі обраного опитування <br> 4.Користувач вносить зміни <br> 5.Система виконує валідацію змінених даних і зберігає їх(можлива EX.001.006) <br> 6.Система повідомляє про успішне редагування <br> 7.Користувач отримує повідомлення про успішне редагування <br> 8.Користувач завершує взаємодію|

### Поширення опитування  
|***ID:***|BUC.001.004|  
|---|---|  
|***НАЗВА:***|Поширення опитування|  
|***УЧАСНИКИ:***|Система опитування, Користувач|  
|***ПЕРЕДУМОВИ:***|Користувач визначив методи поширення та список респондентів|  
|***РЕЗУЛЬТАТ:***|Посилання на опитування|  
|***ВИКЛЮЧНІ СИТУАЦІЇ:***|EX.001.008 Некоректно вказані адресати <br> EX.001.009 Відсутність доступу до поширення|  
|***ОСНОВНИЙ СЦЕНАРІЙ:***|1.Користувач розпочинає взаємодію <br> 2.Користувач обирає метод розсилки (email, посилання, соціальні мережі) <br> 3.Система генерує унікальні посилання (можлива EX.001.008) <br> 4.Користувач надсилає опитування іншим користувачам(можлива EX.001.009) <br> 5.Система повідомляє про успішне поширення <br> 6.Користувач отримує повідомлення про успішне поширення <br> 7.Користувач завершує взаємодію|  

---

### Заповнення опитування  
|***ID:***|BUC.001.005|  
|---|---|  
|***НАЗВА:***|Заповнення опитування|  
|***УЧАСНИКИ:***|Система опитування, Користувач|  
|***ПЕРЕДУМОВИ:***|1. Користувач отримав доступ до опитування <br> 2. Опитування активне для заповнення|  
|***РЕЗУЛЬТАТ:***|Збережені відповіді у системі|  
|***ВИКЛЮЧНІ СИТУАЦІЇ:***|EX.001.010 Відсутній доступ до опитування <br> EX.001.011 Переривання сеансу|  
|***ОСНОВНИЙ СЦЕНАРІЙ:***|1.Користувач розпочинає взаємодію <br> 2.Користувач відкриває опитування (можлива EX.001.010) <br> 3.Користувач заповнює необхідні поля <br> 4.Користувач підтверджує відповіді та надсилає їх (можлива EX.001.011) <br> 5.Система зберігає дані та підтверджує успішне заповнення <br> 6.Користувач отримує повідомлення про успішне заповнення <br> 7.Користувач завершує взаємодію|  

---

### Оцінка ефективності  
|***ID:***|BUC.001.006|  
|---|---|  
|***НАЗВА:***|Оцінка ефективності|  
|***УЧАСНИКИ:***|Система опитування, Користувач|  
|***ПЕРЕДУМОВИ:***|Опитування завершене|  
|***РЕЗУЛЬТАТ:***|Звіт із показниками|  
|***ВИКЛЮЧНІ СИТУАЦІЇ:***|EX.001.012 Недостатньо даних для аналізу <br> EX.001.013 Обмежений доступ до статистики|  
|***ОСНОВНИЙ СЦЕНАРІЙ:***|1.Користувач розпочинає взаємодію <br> 2.Користувач натискає кнопку "Згенерувати звіт" <br>3.Система збирає та обробляє отримані відповіді (можливі EX.001.012 та/або EX.001.013) <br> 4.Система генерує звіт із показниками <br> 5.Система повідомляє про успішну генерацію звіту <br>6.Користувач отримує повідомлення про успішну генерацію звіту <br>7.Користувач завершує взаємодію|



## [Короткий огляд продукту](#короткии-зміст)

**FORMSYS Organization & Rating Management System** – це інформаційна система для створення та управління опитуваннями, що дозволяє адміністраторам розробляти анкети, розповсюджувати їх серед користувачів із відповідними правами доступу та зберігати інформацію про респондентів. Система підтримує реєстрацію користувачів та надає інструменти для перегляду й аналізу результатів.

FORMSYS орієнтована на ефективний збір та аналіз експертних оцінок у науці, бізнесі та державному управлінні, усуваючи недоліки існуючих рішень. Вона пропонує мінімалістичний, інтуїтивно зрозумілий інтерфейс, що дозволяє швидко створювати анкети без необхідності володіння спеціальними технічними знаннями.
### Категорії користувачів

* Адміністратори – користувачі, які керують процесом створення опитувань, налаштовують їх параметри, визначають права доступу та відстежують хід збору даних. Вони можуть додавати та видаляти респондентів, встановлювати обмеження на доступ до опитувань, а також аналізувати отримані відповіді через вбудовані інструменти.

* Респонденти – учасники опитувань, які проходять анкетування та надають відповіді на питання. Це можуть бути співробітники компаній, експерти у певній галузі, студенти чи громадяни, залучені до соціологічних досліджень. Їм надається зручний інтерфейс для проходження опитування, а відповіді зберігаються у реальному часі.

* Аналітики – користувачі, які обробляють та аналізують зібрані дані. Вони можуть переглядати агреговані результати, експортувати дані для подальшого опрацювання в зовнішніх аналітичних системах або використовувати вбудовані інструменти для оцінки трендів і закономірностей.

Система FORMSYS буде корисною для різних сфер діяльності. Наприклад, державні установи можуть використовувати її для оцінки громадської думки та аналізу ефективності програм, наукові інститути – для проведення експертних досліджень і соціологічних опитувань, а бізнес-компанії – для вивчення клієнтського досвіду та покращення якості послуг. Крім того, навчальні заклади зможуть застосовувати FORMSYS для оцінки якості викладання та організації внутрішніх опитувань серед студентів і викладачів. Завдяки поєднанню простоти налаштування, стабільності роботи та базових аналітичних можливостей система стане ефективним рішенням для широкого кола користувачів.

## [Функціональність](#короткии-зміст)

### Інтерфейс для адміністратора:

1. **Створення облікового запису:**
  * Система дозволяє адміністратору створювати обліковий запис для отримання доступу до адміністративних функцій. 
  * Процес створення облікового запису включає введення персональних даних, підтвердження електронної пошти та налаштування профілю.
2. **Керування опитуваннями:**
  * Адміністратор має можливість створювати, редагувати та видаляти опитування за допомогою інтерактивного інтерфейсу.
  * Система підтримує різні типи питань, зокрема одиночний і множинний вибір, текстові поля, шкали оцінювання та завантаження файлів.
  * Адміністратор може налаштовувати логіку проходження опитування, додаючи умови переходу між питаннями залежно від відповідей респондента.
3. **Поширення опитувань:**
  * Система дозволяє адміністратору генерувати унікальні посилання для доступу до опитувань.
  * Адміністратор може поширювати ці посилання через електронну пошту, а також налаштовувати рівні доступу до опитування (відкрите, закрите, доступне лише для певної групи респондентів).
4. **Керування акаунтами користувачів:**
  * Адміністратор може налаштовувати рівні доступу до персональних даних та обмежувати можливість їх використання.
5. **Аналіз та перегляд результатів:**
  * Система надає адміністратору доступ до зібраних відповідей у режимі реального часу.
  * Адміністратор може переглядати статистику відповідей у вигляді графіків, таблиць та інтерактивних звітів.
  * Система дозволяє експортувати результати опитувань у формати CSV, Excel або PDF для подальшого аналізу.

### Інтерфейс для респондента:

1. **Створення облікового запису:**
  * Система дозволяє респондентам створювати обліковий запис для доступу до персоналізованих опитувань.
  * Під час реєстрації респондент може вказати особисті дані, налаштувати профіль та підтвердити електронну пошту.
  * Обліковий запис дає можливість переглядати історію пройдених опитувань та отримувати сповіщення про нові.
2. **Заповнення опитувань:**
  * Система дозволяє респондентам відповідати на питання через веб-інтерфейс або мобільний додаток.
  * Респонденти можуть вибирати відповіді з доступних варіантів або вводити власні текстові відповіді залежно від налаштувань опитування.
3. **Доступ до опитувань:**
  * Респонденти можуть отримувати унікальні посилання на опитування через електронну пошту.
  * Система дозволяє респондентам проходити як анонімні, так і персоналізовані опитування, залежно від їхніх налаштувань доступу.
4. **Збереження:**
  * Відповіді респондентів зберігаються у зашифрованому вигляді.

### Інтерфейс для аналітика:

1. **Перегляд та обробка даних:**
  * Система дозволяє аналітикам отримувати доступ до зібраних відповідей у режимі реального часу.
  * Аналітики можуть переглядати агреговані дані за різними критеріями, такими як час проходження опитування, географічні показники чи демографічні дані респондентів.
2. **Візуалізація результатів:**
  * Аналітики мають можливість будувати графіки, діаграми та таблиці на основі отриманих відповідей.
3. **Експорт та інтеграція:**
  * Аналітики можуть експортувати дані у формати CSV, Excel, PDF для подальшого аналізу у зовнішніх системах (BI-платформи, CRM-системи тощо).
4. **Формування звітів:**
  * Система дозволяє аналітикам створювати індивідуальні звіти для керівництва або інших зацікавлених осіб.
  * Автоматизовані звіти можуть містити ключові показники, статистичні підрахунки та графічне представлення інформації.


## [Практичність](#короткии-зміст)

- зручний та простий інтерфейс
- візуально зрозуміла аналітика опитувань
- легке та швидке створення та адміністрування опитувань
- зручність проходження опитувань

## [Надійність](#короткии-зміст)

- обов’язковий процес реєстрації (запобігає несанкціонованому доступу)
- надійний захист персональних даних
- гарантія анонімності для респондентів
- зашифроване збереження даних, включаючи паролі
- протидія SQL-атакам
- моніторинг і тестування для виявлення потенційних загроз

## [Продуктивність](#короткии-зміст)

- оптимізація SQL-запитів
- мінімізація затримок 
- швидке завантаження 
- контроль ефективного використання ресурсів сервера
- слідкування за впливом будь яких чинників на стабільність роботи

## [Експлуатаційна придатність](#короткии-зміст)

- актуалізація та оновлення документації проєкту
- впровадження перевірених та сучасних технологій
- використання системи контролю версій для зручного оновлення
- врахування відгуків користувачів
