# Аналіз предметної області

## Вступ

Сучасні платформи для проведення опитувань широко застосовуються в науці, бізнесі та державному управлінні, але часто мають обмеження: недостатню гнучкість налаштувань, складність побудови логіки питань, обмежені можливості аналізу, проблеми з безпекою та інтеграцією з іншими системами.

Нова система опитування експертів розробляється для оптимізації процесу збору та аналізу даних, забезпечуючи зручний, безпечний і функціональний інструмент для організації експертних досліджень. Вона дозволить ефективніше організовувати експертні опитування, усунути обмеження існуючих рішень і підвищити якість аналізу для прийняття зважених рішень.

<span> Назва проекту - </span> 
<span style="color:red"> FORMSYS - FORMSYS Organization & Rating Management System</span> 

## Основні визначення

### Система управління опитуваннями  
Система управління опитуваннями – це програмне забезпечення, яке дозволяє створювати, розповсюджувати, аналізувати та зберігати результати опитувань. Такі системи можуть включати автоматизовані методи збору даних, аналітичні інструменти та механізми валідації відповідей.  

### [Опитування](#посилання)  
Опитування – метод збору інформації від групи респондентів з метою отримання їхньої думки, оцінки або досвіду щодо певного питання. Опитування можуть бути анонімними або відкритими, масовими або експертними.  

### [Респондент](#посилання)  
Респондент – це особа, яка бере участь в опитуванні та надає відповіді на поставлені питання.  

### Закрите питання  
Закрите питання – тип питання, у якому респондент обирає відповідь із заздалегідь визначеного списку варіантів (так/ні, варіанти відповідей, шкала оцінювання).  

### Відкрите питання  
Відкрите питання – тип питання, у якому респондент має можливість надати відповідь у вільній формі.  

### Інструменти для аналізу результатів опитувань  
Інструменти для аналізу результатів опитувань – це програмні засоби, які дозволяють обробляти, візуалізувати та інтерпретувати отримані дані. Прикладами таких інструментів є Google Sheets, Excel, Python (pandas, matplotlib), R та спеціалізовані платформи для аналітики.  

### Анонімність опитування  
Анонімність опитування – принцип, за яким відповіді респондентів не пов’язуються з їх особистістю, що забезпечує чесність і відкритість відповідей.  

### Репрезентативність вибірки  
Репрезентативність вибірки – відповідність вибраної групи респондентів загальній популяції, що дозволяє узагальнювати результати опитування на більшу групу людей.  

### Базові показники аналізу опитувань  
- **Середнє значення** – арифметичне середнє всіх отриманих відповідей.  
- **Медіана** – значення, що ділить ряд відповідей на дві рівні частини.  
- **Мода** – найбільш часто зустрічаюче значення серед відповідей.  
- **Дисперсія** – показник розкиду відповідей відносно середнього значення.  

### Автоматизовані системи опитування  
Автоматизовані системи опитування – це програмні рішення, що дозволяють створювати, розповсюджувати та обробляти опитування без участі оператора. Прикладами таких систем є Google Forms, SurveyMonkey, SurveyJS.  

### [Валідація відповідей](#посилання)  
Валідація відповідей – процес перевірки правильності, логічності та повноти наданих відповідей у межах опитування. Включає механізми запобігання помилковим або суперечливим відповідям.  

### [GDPR (General Data Protection Regulation)](#посилання) 
GDPR – це регламент Європейського Союзу щодо захисту персональних даних, що встановлює правила зберігання та обробки даних респондентів в опитуваннях.  

### [CAPTCHA](#посилання)  
CAPTCHA – механізм перевірки, який використовується для запобігання автоматичному заповненню форм ботами, що допомагає захистити опитування від шахрайських відповідей.  

### UX-дизайн опитувань  
UX-дизайн опитувань – процес розробки інтуїтивно зрозумілих та зручних анкет, що підвищує рівень залученості респондентів та зменшує кількість покинутих форм.  

### Динамічні опитування  
Динамічні опитування – опитування, у яких подальші питання змінюються залежно від відповідей респондента, що дозволяє отримувати більш релевантні дані.  

### Алгоритми обробки відповідей  
Алгоритми обробки відповідей – це програмні засоби та методики, які автоматично обробляють і аналізують відповіді респондентів. Вони можуть включати валідацію, аналіз закономірностей та прогнозування тенденцій.  

### Мобільні опитування  
Мобільні опитування – це опитування, які проводяться через мобільні пристрої, такі як смартфони та планшети. Вони забезпечують зручність для респондентів, високу швидкість збору даних та можуть містити інтерактивні елементи.  

### Соціальні опитування  
Соціальні опитування – це дослідження, спрямовані на вивчення громадської думки щодо соціальних, політичних, економічних або культурних питань. Вони часто використовуються у соціології, маркетингу та політичному аналізі.  

### [Візуалізація даних](#посилання) опитувань  
Візуалізація даних опитувань – це процес представлення результатів опитувань у графічній формі (діаграми, графіки, інфографіка). Вона допомагає швидко інтерпретувати результати, виявляти тренди та робити висновки на основі даних.  
  


## Підходи та способи вирішення завдання
### [Метод Дельфі](#посилання)
Метод Дельфі – поетапне анонімне опитування експертів. Експерти працюють незалежно один від одного, щоб уникнути впливу авторитету. Після кожного раунду відповіді узагальнюються, а зведені результати повертаються для повторного оцінювання. Процес триває, поки не буде досягнуто стабільності відповідей. Метод застосовується для прогнозування, оцінки ризиків і стратегічного планування.
### Метод ранжування та оцінювання
Eксперти оцінюють або ранжують варіанти за визначеними критеріями (наприклад, за шкалою від 1 до 10 або за рівнями важливості). Метод дозволяє визначити пріоритети або найкращі рішення. Для об’єктивності використовуються методи математичної обробки даних.
### [Метод сценаріїв](#посилання)
Експертам пропонуються можливі сценарії розвитку подій для оцінки їх вірогідності та наслідків. Це допомагає аналізувати варіанти дій в умовах невизначеності та готуватися до можливих змін.
### [Інтерв'ю](#посилання)
Співбесіда з експертом для оцінення його знань. Може бути структурованим (фіксовані питання), напівструктурованим (визначені теми) або неструктурованим (вільна розмова). Структуроване інтерв'ю забезпечує порівнянність відповідей, а неструктуроване дозволяє глибше дослідити тему.
### [Анкетування](#посилання)
Збір даних за допомогою письмових опитувальників із закритими або відкритими питаннями. 
#### [Види анкетування:](#посилання)
#### За повнотою охоплення:
 - суцільне (передбачає опитування всієї сукупності досліджуваних осіб);
 - вибіркове (опитується лише вибіркова частина сукупності респондентів).
#### За способом спілкування дослідника з респондентами:
 - особисте (передбачає безпосередній контакт дослідника з респондентом);
 - заочне (респонденти відповідають на запитання анкети при відсутності дослідника).
#### За кількістю респондентів:
 - групове (передбачає опитування одночасно декількох людей);
 - масове (опитування значної кількості респондентів);
 - індивідуальне (опитування проводиться по черзі).
#### За способом передачі анкет респондентам:
 - поштове (анкети розсилаються респондентам і повертаються досліднику поштою);
 - роздаточне (передбачає особисте вручення анкети респонденту).
#### За відкритістю респондентів:
 - легальне (зазначається особа респондента);
 - анонімне (опитування проводиться інкогніто).
### [Метод колективної експертної оцінки](#посилання)
Обговорення в групі експертів для формування спільної думки. Використовується у форматі «круглого столу» або «мозкового штурму», де учасники обмінюються думками та аналізують різні точки зору. Метод допомагає виявити нові аспекти проблеми та знайти компромісні рішення, але потребує вмілого модератора для уникнення домінування окремих учасників.
### [Метод мозкового штурму](#посилання)
Метод мозкового штурму – колективний спосіб генерування ідей, що використовується для вирішення творчих і складних завдань. Учасники працюють у групі, висловлюючи свої пропозиції без критики та обмежень. Головна мета – створити якомога більше варіантів розв’язання проблеми. Ідеї фіксуються, аналізуються та комбінуються для пошуку оптимального рішення. Метод ефективний у сфері бізнесу, науки, освіти, маркетингу та розробки інноваційних продуктів.  
### Метод математичної обробки даних
Метод математичної обробки даних – це системний підхід до аналізу числової інформації за допомогою математичних і статистичних методів. Він включає розрахунок середніх значень, дисперсії, кореляційного та регресійного аналізу, а також кластеризацію. Метод дозволяє ідентифікувати закономірності, прогнозувати тенденції та робити обґрунтовані висновки. Використовується в економіці, медицині, соціології, інженерії, інформаційних технологіях та освітніх дослідженнях. 
### [Метод евристичного прогнозування](#посилання)
Метод евристичного прогнозування – спосіб передбачення майбутніх подій на основі експертного досвіду, аналогій і логічного аналізу. Використовується там, де недостатньо статистичних даних або традиційні методи не дають точних результатів. Прогноз формується інтуїтивно, шляхом аналізу попередніх ситуацій та обговорення гіпотез.
### Метод "Круглий стіл" 
Метод "Круглий стіл" – спосіб обговорення проблеми за участю експертів, які мають рівні права у дискусії. Його мета – всебічний аналіз питання, тому важливо залучати фахівців з різних сфер, різного віку та досвіду. Обговорення проходить у вільній формі, що сприяє обміну думками, узгодженню позицій та формуванню комплексного бачення проблеми.

## Порівняльна характеристика існуючих засобів вирішення завдання

### [Google Forms](#посилання)

|Властивості FURPS|Переваги|Недоліки| 
|:---:|:---:|:---:|
|**Functionality**|Дозволяє створювати опитування, тести та форми збору даних із різними типами запитань і умовною логікою. Інтеграція з Google Sheets забезпечує автоматичний збір відповідей.|Обмежені можливості оформлення та аналізу даних. Відсутня підтримка складних сценаріїв із вкладеними питаннями чи адаптивними тестами.|
|**Usability**|Простий та зрозумілий інтерфейс, робота в браузері без встановлення програм. Можливість редагування після публікації.|Може бути складним налаштування умовної логіки. Обмежена кастомізація вигляду, що ускладнює використання для брендування.|
|**Reliability**|Хмарна інфраструктура забезпечує стабільну роботу, збереження відповідей у реальному часі, високу масштабованість.|Потребує інтернет-з'єднання, а перебої в сервісі можуть тимчасово ускладнювати доступ.|
|**Perfomance**|Швидке завантаження, оптимізоване для мобільних пристроїв.|Велика кількість відповідей може викликати затримки. Експорт обмежений лише Google Sheets.|
|**Supportability**|Інтеграція з Google Drive, Classroom, Apps Script для автоматизації обробки відповідей.|У безкоштовній версії відсутня офіційна технічна підтримка, обмежена документація та можливості API для сторонніх інструментів.|

### [Survey Monkey](#посилання)

|Властивості FURPS|Переваги|Недоліки| 
|:---:|:---:|:---:|
|**Functionality**|Великий вибір типів запитань, підтримка складних логічних сценаріїв, аналітичні інструменти для візуалізації даних.|У безкоштовній версії обмежена кількість запитань і відповідей, а розширені функції доступні лише у платних тарифах.|
|**Usability**|Інтуїтивний інтерфейс, можливість гнучкого налаштування дизайну та попереднього перегляду форм.|Складні функції, як-от умовна логіка, можуть вимагати часу на освоєння. Безкоштовна версія містить рекламу.|
|**Reliability**|Стабільна робота, збереження відповідей у реальному часі, захист від спаму та дублювання відповідей.|Робота залежить від серверної інфраструктури — при збоях опитування можуть бути тимчасово недоступні.|
|**Perfomance**|Швидке завантаження, оптимізоване для мобільних пристроїв, зручне для респондентів.|Великі опитування з логічними розгалуженнями або медіафайлами можуть працювати повільніше.|
|**Supportability**|Підтримка API, інтеграція з CRM-системами, експорт даних у різних форматах.|Обмежена підтримка в безкоштовній версії, розширені можливості API доступні лише у платних тарифах.|

### [Survio](#посилання)

|Властивості FURPS|Переваги|Недоліки| 
|:---:|:---:|:---:|
|**Functionality**|Підтримка різних типів запитань, умовної логіки, готових шаблонів. Автоматична обробка результатів і візуалізація даних.|У безкоштовній версії обмежена кількість запитань і відповідей. Деякі розширені функції доступні лише в платних тарифах.|
|**Usability**|Інтуїтивний інтерфейс, адаптивний дизайн, можливість змінювати кольори та додавати логотип.|Обмежена кастомізація в порівнянні з SurveyMonkey. У безкоштовній версії є водяний знак Survio.|
|**Reliability**|Хмарна інфраструктура, автоматичне збереження відповідей, відповідність європейським стандартам захисту даних (GDPR).|Вимагає інтернет-з'єднання, без нього форми недоступні. Можливі затримки при високому навантаженні.|
|**Perfomance**|Швидке завантаження, оптимізація для мобільних пристроїв, стабільна робота навіть за великої кількості респондентів.|Логічні сценарії та медіафайли можуть сповільнювати роботу. Розширена аналітика доступна лише в платних тарифах.|
|**Supportability**|Інтеграція з Google Sheets, Excel, PDF. Підтримка API для експорту даних.|Обмежені можливості API, розширена підтримка доступна лише в дорогих тарифах.|

### [Survey JS](#посилання)

|Властивості FURPS|Переваги|Недоліки| 
|:---:|:---:|:---:|
|**Functionality**|Підтримка різних типів запитань, умовної логіки, кастомізація форм, інтеграція з API для розширення функціоналу.|Для повного використання API потрібні знання програмування. У безкоштовній версії є обмеження на кількість запитань і відповідей.|
|**Usability**|Гнучке налаштування дизайну, адаптація для мобільних пристроїв, інтеграція з аналітичними інструментами.|Максимальна кастомізація потребує технічних навичок. Вбудований інтерфейс може бути недостатнім для великих проєктів.|
|**Reliability**|Підримує надійні хмарні технології, автоматичне збереження відповідей, підтримка роботи офлайн.|Інтеграція залежить від власного сервера, немає автоматичних оновлень.|
|**Perfomance**|Висока продуктивність, підтримка JavaScript для роботи з фронтендом, оптимізація для великих обсягів даних.|Може уповільнюватися при складних логічних умовах та великій кількості запитань.|
|**Supportability**|Інтеграція з API, можливість кастомізації, підтримка CRM, експорт даних у різних форматах.|Створення кастомних рішень потребує досвіду програмування, розширені можливості API доступні у платних версіях.|

### [Система "ОСА"](#посилання)

|Властивості FURPS|Переваги|Недоліки| 
|:---:|:---:|:---:|
|**Functionality**|Підтримка різних типів запитань, аналітики та звітності, автоматичний збір даних, інтеграція з іншими системами.|Деякі функції потребують спеціальних знань або досвід роботи з системами управління даними. Інтеграція з іншими програмами може бути складною.|
|**Usability**|Інтуїтивний інтерфейс, можливість налаштування під потреби користувача, мобільна адаптація.|Велика кількість налаштувань може бути складною для новачків. Можливі проблеми з адаптацією до змін в інтерфейсі.|
|**Reliability**|Стабільна робота, автоматичне збереження даних, висока безпека (шифрування, авторизація, контроль доступу).|Потребує стабільного інтернет-з’єднання, можливі тимчасові перебої в разі високого навантаження.|
|**Perfomance**|Швидка обробка великих обсягів даних у реальному часі, аналітичні можливості, автоматична генерація звітів.|Високе навантаження може викликати затримки, а обробка великої кількості запитів потребує потужних ресурсів.|
|**Supportability**|Розширюваність через інтеграцію з іншими сервісами, API, регулярні оновлення, технічна підтримка.|Інтеграція з іншими платформами може потребувати додаткових налаштувань. У безкоштовній версії можливості обмежені.|

### FORMSYS

|Властивості FURPS|Переваги|Недоліки| 
|:---:|:---:|:---:|
|**Functionality**|Безкоштовний доступ, простий набір основних функцій для створення анкет і опитувань, базові інструменти для аналізу.|Обмежена функціональність у порівнянні з конкурентами, можливий брак розширених аналітичних інструментів.|
|**Usability**|Мінімалістичний і зрозумілий інтерфейс, легкість у використанні, швидке налаштування анкет без технічних навичок.|Може бути недостатньо налаштувань для кастомізації, що обмежить можливості персоналізації під бренд.|
|**Reliability**|Основні функції працюватимуть стабільно, навіть при високих навантаженнях, збереження відповідей у реальному часі.|Залежність від хостингу чи серверів – можливі перебої, відсутність розширених механізмів безпеки даних.|
|**Perfomance**|Швидке завантаження та робота, підтримка основних функцій навіть при слабкому інтернет-з’єднанні|При великій кількості відповідей чи запитань система може втрачати швидкість, обмежений обсяг обробки даних.|
|**Supportability**|Продукт буде працювати автономно, без складних інтеграцій, що зменшує технічні труднощі.|Відсутність інтеграцій з іншими сервісами, обмежені можливості розширення через API або зовнішні інструменти.|


## Висновок
Розробка опитувальної платформи є перспективним напрямком та важливим інструментом для збору та аналізу думок фахівців у різних сферах. Існуючі системи для створення опитувань, такі як Google Forms, Survio, SurveyMonkey, SurveyJS та ОСА, мають як переваги, так і недоліки, що впливають на вибір користувачів.

Google Forms популярний завдяки простоті використання та інтеграції з іншими сервісами Google, але обмежений у налаштуванні дизайну, аналізі даних і складній логіці питань. Survio пропонує зручний інтерфейс і шаблони, проте навіть у платних версіях має обмежені можливості налаштування форм. SurveyMonkey забезпечує гнучку логіку опитувань і розширений аналіз, але потребує значних грошових вкладень.
SurveyJS відрізняється високою гнучкістю та можливістю повної кастомізації, але вимагає знання програмування, що обмежує його використання серед нетехнічних користувачів. ОСА підходить для соціологічних досліджень, але має застарілий інтерфейс і невідповідність сучасним вимогам, в першу чергу, безпеки.
Загалом, жодна з цих систем не пропонує одночасно зручність налаштування, гнучкість у дизайні, розширений аналіз даних та доступну вартість. Це створює потребу у нових рішеннях.
З цією метою буде створено нову систему – FORMSYS, яка буде рішенням посередині, що поєднає в собі переваги існуючих платформ та покриє їхні недоліки.


## Посилання

[Опитування](https://uk.wikipedia.org/wiki/%D0%9E%D0%BF%D0%B8%D1%82%D1%83%D0%B2%D0%B0%D0%BD%D0%BD%D1%8F)

[Респондент](https://uk.wikipedia.org/wiki/%D0%A0%D0%B5%D1%81%D0%BF%D0%BE%D0%BD%D0%B4%D0%B5%D0%BD%D1%82#:~:text=%D0%9E%D1%81%D0%BE%D0%B1%D0%B0%2C%20%D1%8F%D0%BA%D0%B0%20%D0%B2%D1%96%D0%B4%D0%BF%D0%BE%D0%B2%D1%96%D0%B4%D0%B0%D1%94%20%D0%BD%D0%B0%20%D0%B7%D0%B0%D0%BF%D0%B8%D1%82%D0%B0%D0%BD%D0%BD%D1%8F,'%D1%8E%D0%B5%D1%80%D0%B0%2C%20%D0%BA%D0%BE%D1%80%D0%B5%D1%81%D0%BF%D0%BE%D0%BD%D0%B4%D0%B5%D0%BD%D1%82%D0%B0%20%D0%B0%D0%B1%D0%BE%20%D0%B0%D0%BD%D0%BA%D0%B5%D1%82%D0%B8)

[Валідація](https://uk.wikipedia.org/wiki/%D0%92%D0%B0%D0%BB%D1%96%D0%B4%D0%B0%D1%86%D1%96%D1%8F)

[GDPR (General Data Protection Regulation)](https://gdpr-info.eu/)

[CAPTCHA](https://uk.wikipedia.org/wiki/CAPTCHA)

[Візуалізація даних](https://gurt.org.ua/articles/37609/)

[Метод Дельфі](https://studies.in.ua/soc-ekzam/3314-metod-delf-yak-metod-klksnoyi-ocnki-dumki-ekspertv-yogo-perevagi-nedolki.html)

[Метод сценаріїв](https://studfile.net/preview/9240583/page:3/)

[Інтерв'ю](https://uk.wikipedia.org/wiki/%D0%86%D0%BD%D1%82%D0%B5%D1%80%D0%B2%27%D1%8E)

[Анкетування](https://uk.wikipedia.org/wiki/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F)

[Види анкетування](https://uk.wikipedia.org/wiki/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F)

[Метод колективної експертної оцінки](https://elib.lntu.edu.ua/sites/default/files/elib_upload/%D0%95%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B8%D0%B9%20%D0%BF%D0%BE%D1%81%D1%96%D0%B1%D0%BD%D0%B8%D0%BA%20%D0%A4%D0%86%D0%9D%D0%90%D0%9D%D0%A1%D0%9E%D0%92%D0%95%20%D0%9F%D0%A0%D0%9E%D0%93%D0%9D%D0%9E%D0%97%D0%A3%D0%92%D0%90%D0%9D%D0%9D%D0%AF/page11.html#:~:text=%D0%A1%D1%83%D1%82%D0%BD%D1%96%D1%81%D1%82%D1%8C%20%D0%BC%D0%B5%D1%82%D0%BE%D0%B4%D1%83%20%D0%BA%D0%BE%D0%BB%D0%B5%D0%BA%D1%82%D0%B8%D0%B2%D0%BD%D0%BE%D1%97%20%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE%D1%97%20%D0%BE%D1%86%D1%96%D0%BD%D0%BA%D0%B8,%D0%BC%D0%BE%D0%B6%D0%B5%20%D0%B1%D1%83%D1%82%D0%B8%20%D0%B2%D0%B8%D0%B7%D0%BD%D0%B0%D1%87%D0%B5%D0%BD%D0%B0%20%D1%96%D0%BD%D1%88%D0%B8%D0%BC%D0%B8%20%D0%BC%D0%B5%D1%82%D0%BE%D0%B4%D0%B0%D0%BC%D0%B8%20)

[Мозковий штурм](https://uk.wikipedia.org/wiki/%D0%9C%D0%BE%D0%B7%D0%BA%D0%BE%D0%B2%D0%B8%D0%B9_%D1%88%D1%82%D1%83%D1%80%D0%BC)

[Метод евристичного прогнозування](https://uk.wikipedia.org/wiki/%D0%95%D0%BA%D1%81%D0%BF%D0%B5%D1%80%D1%82%D0%BD%D1%96_%D0%BC%D0%B5%D1%82%D0%BE%D0%B4%D0%B8_%D0%BE%D1%86%D1%96%D0%BD%D1%8E%D0%B2%D0%B0%D0%BD%D0%BD%D1%8F#:~:text=%D1%87%D0%B0%D1%81%D1%83%20%D1%97%D1%85%D0%BD%D1%8C%D0%BE%D0%B3%D0%BE%20%D0%BD%D0%B0%D1%81%D1%82%D0%B0%D0%BD%D0%BD%D1%8F.-,%D0%9C%D0%B5%D1%82%D0%BE%D0%B4%20%D0%B5%D0%B2%D1%80%D0%B8%D1%81%D1%82%D0%B8%D1%87%D0%BD%D0%BE%D0%B3%D0%BE%20%D0%BF%D1%80%D0%BE%D0%B3%D0%BD%D0%BE%D0%B7%D1%83%D0%B2%D0%B0%D0%BD%D0%BD%D1%8F,%2C%20%D1%82%D0%B5%D1%85%D0%BD%D1%96%D0%BA%D0%B8%2C%20%D0%BF%D0%B5%D0%B4%D0%B0%D0%B3%D0%BE%D0%B3%D1%96%D0%BA%D0%B8%20%D1%87%D0%B8%20%D0%B2%D0%B8%D1%80%D0%BE%D0%B1%D0%BD%D0%B8%D1%86%D1%82%D0%B2%D0%B0.)

[Google Forms](https://workspace.google.com/products/forms/)

[Survey Monkey](https://www.surveymonkey.com/)

[Survio](https://www.survio.com/l-ua-13-sozdat-opros?campaignid=19956884076&keywordid=kwd-295157739086&keyword=survio&matchtype=e&adgroupid=149569763002&adposition=&device=c&trc_cp=UA-UA&utm_source=google&utm_medium=cpc&utm_campaign=S-UA-UA-SEA&utm_term=survio&utm_campaign=S-UA-UA-SEA&utm_source=adwords&utm_medium=ppc&hsa_acc=8232418607&hsa_cam=19956884076&hsa_grp=149569763002&hsa_ad=654605759662&hsa_src=g&hsa_tgt=kwd-295157739086&hsa_kw=survio&hsa_mt=e&hsa_net=adwords&hsa_ver=3&gad_source=1&gclid=Cj0KCQiA2oW-BhC2ARIsADSIAWoDg_49ju3Xfmc2xiRG1VK5v0rt2tx3b79e9YPDH5P21usNtyY31DIaAtqeEALw_wcB)

[Survey JS](https://surveyjs.io/)

[Система "ОСА"](https://oca.com.ua/index.php?t=101)

FURPS — модель для оцінки програмних систем, яка охоплює п'ять основних аспектів: Functionality, Usability, Reliability, Performance, Supportability.  
   Джерело: [FURPS Model](https://en.wikipedia.org/wiki/FURPS)

